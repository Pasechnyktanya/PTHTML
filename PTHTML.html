<!DOCTYPE html>
<html lang="en">
<head>
        <meta charset="UTF-8">
    <title>Аліса в Країні чудес</title>
<style>
body {
background: rgb(240, 198, 241); 
color: rgb(19, 16, 4); 
}
</style>
</head>
<body>
       <center>
        <img src="https://avatanplus.com/files/resources/original/59c7a0557bb5b15eb3ca4e03.png" alt="Alica3"
        width="200" align-center>
        <h1>Аліса в країні чудес</h1> <!-- only one -->
        <h2>Униз і вглиб кролячою норою</h2>
        <h3>Розділ перший</h3>  
    </center>   
    <p>Аліса тяжко занудьгувала, сидячи на березі без діла. Разів зо два зазирнула вона до книжки, яку читала її сестра,
        але не знайшла там ні малюнків, ні розмов.</p>
    <p>— Чого варта книжка без малюнків та розмов? — зітхнула Аліса.</p>
    <p>Вона сиділа й думала <em>(наскільки це можливо у спеку, коли туманіє голова й злипаються повіки)</em>, піти чи не піти 
        нарвати квіток — це ж бо така втіха сплести собі з них віночок... Аж тут повз неї промайнув Кролик — білий, 
        з рожевими очима. Диво, звісно, невелике, як не дивина було й почути, що Кролик бубонить собі під ніс:</p>
    <p>— Ой лишенько, лишенько, як я забарився!</p> 
    <p><em>(Згадуючи про це опісля, вона подумала, що мала б таки здивуватися, але тієї миті все видавалося цілком звичайним.)</em>
        Та коли Кролик раптом добув із нагрудної кишеньки годинника й, зиркнувши на нього, поспішив далі, Аліса схопилася
        на ноги: зроду-віку ще не траплявся їй Кролик із нагрудною кишенькою та ще й при годиннику. Аж тремтячи з цікавості,
        вона кинулася за ним навздогін — і, на щастя, ще встигла помітити, як він гулькнув у велику кролячу нору під
        живоплотом.</p>  
    <center>
        <img src="https://encrypted-tbn0.gstatic.com/images?q=tbn:ANd9GcRYVDhJZ3z8rYv9nT0DPxL3te_fMu7wxPPURw&usqp=CAU" alt="Alica1"
        width="600" align-center>
    </center>
    <p>Аліса з розгону пірнула слідом за Кроликом, навіть не подумавши, як буде звідти вибиратися. Якусь часину кроляча нора
        йшла рівненько, немов тунель, а тоді зненацька урвалася — так зненацька, аж Аліса й не зчулась, як жухнула навсторч
        у якийсь глибоченний колодязь.</p>
    <p>Чи то колодязь був просто таки бездонний, а чи так повільно вона падала, але дорогою їй не бракувало часу роззирнутися
        і поміркувати, що ж буде далі. Найперше Аліса глянула вниз, щоб бачити, куди вона падає, — але там було темно, хоч
        в око стрель. Тоді вона оглянула стіни колодязя: на них була сила-силенна маленьких мисників та книжкових полиць;
        подекуди на кілочках висіли мапи й картини. З одного мисника вона прихопила баночку з наліпкою
        <strong>"ПОМАРАНЧЕВЕ ВАРЕННЯ"</strong> — та ба! — виявилося, що вона порожня. Викидати її було лячно <em>(ще вб'є 
        когось унизу)</em>, тож Аліса примудрилася тицьнути її на одну з поличок, повз яку пролітала.</p>
    <p>— Овва! — чудувалася Аліса. — Після такого падіння не страшно й зі сходів скотитися! Ото вдома дивуватимуться, яка я
        хоробра! Та що там сходи! Тепер я й не писнула б, якби впала навіть із даху! <em>(І це, мабуть, було правдою.)</em></p>
        
    <blockquote>Униз, униз, униз... От би падати так до безкінечності!</blockquote>
        
    <p>— Цікаво, скільки миль я вже пролетіла? — міркувала Аліса вголос. Мабуть, уже й до центру Землі недалеко. Ану 
        прикиньмо: по-моєму, до нього ще десь чотири тисячі миль.       
        <em>(Аліса, бач, просвітилася в цих питаннях на уроках у школі, і хоч зараз була не найкраща нагода хизуватися знаннями
        — слухати нікому! — а все ж попрактикуватися ніколи не завадить.)</em></p>        
    <p>— Так, здається, саме стільки, але тоді постає питання: на якій я широті й довготі?</em>(Аліса уявлення не мала,
        що таке "широта" й "довгота", але ці поважно-вчені слова неабияк тішили її вухо.)
        трохи згодом вона знову заходилася міркувати вголос:</p>        
    <p>— А що, як я провалюся наскрізь? Ото буде кумедно — вигулькнути серед людей, що ходять униз головою! Антипади, чи як
        їх там <em>(вона була навіть рада, що ніхто зараз її не чує, бо слово пролунало якось трохи не так)</em>. — І тоді,
        зрозуміло, мені доведеться запитати, в яку країну я потрапила: "Перепрошую, добродійко, це Австралія чи Нова Зеландія?"
        — Тут Аліса спробувала зробити реверанс. <em>(Уяви собі реверанс у повітрі і спитай себе, що з того вийшло б?)</em>
        — Тільки що вона про мене подумає? Що я якась невігласка? Е, ні, питати не годиться: може, десь буде написано...</p>
        
        <blockquote>Униз, униз, униз... Знічев'я Аліса знову заговорила:</blockquote>
    <p>— Уявляю, як Діні буде сумно сьогодні без мене! <em>(Діна — це кішка.)</em> Хоч би ж не забули, як питимуть чай, поставити
        і їй блюдечко з молоком. Діно, кицюню моя! Як жаль, що ти не зі мною! Миші так глибоко, боюся, не водяться, але 
        кроти — близькі мишачі родичі, тут, мабуть, є. От лише... чи їдять коти кротів?</p>

    <p>Тут Алісу почав змагати сон, і вона вже бубоніла собі під ніс, немов крізь дрімоту:"Чи їдять коти кротів?.. Чи їдять коти кротів?.."</p>
        Часом виходило щось таке: "Чи їдять кроти котів?..", бо коли не знаєш відповіді на питання, то байдуже, з якого боку його ставити. Аліса відчула, що дрімота вже заволоділа нею і їй почало снитися, ніби вона гуляє попідручки з Діною і цілком серйозно запитує: "Ну-бо, Діно, признавайся: чи ти колись їла кротів?"
        Коли це враз — гу-гуп! — і вона опинилася на купі хмизу й сухого листя: політ закінчено!
        Аліса нітрохи не забилась і швиденько схопилася на ноги. Підвела голову догори — там усе тонуло в темряві; зате
        попереду виднів ще один довгий коридор, і в ньому миготіла, швидко віддаляючись, постать Білого Кролика. Гаятись не
        можна було й хвилини — Аліса як вітер помчала за ним і ще встигла почути, як він проказав, звертаючи за ріг:</p>

    <p>— Ох, бідні мої вушка! Мої вусики! Як же я запізнююсь!</p>

    <p>Здавалося, він був зовсім близько, та коли Аліса й собі звернула за ріг, за Кроликом і слід пропав, а вона опинилася
        в довгому низькому коридорі, освітленому рядочком підвішених до стелі ламп. Довкола було багато дверей, але всі 
        позамикані. Аліса пройшла коридором з одного боку, вернулася з протилежного (дорогою вона торгала усі двері поспіль),
        і тепер сумно брела серединою, розмірковуючи, як же їй звідси вибратися.</p>

    <p>Раптом Аліса наштовхнулася на маленький триногий столик, весь із суцільного скла. На ньому не було нічого, опріч крихітного золотого ключика,
        й Алісі відразу спало на думку, що це, мабуть, ключ від котрихось дверей. Та ба! Чи то замки були завеликі, а чи ключик
        замалий — у кожному разі він не підходив до жодних дверей. Однак за другим обходом вона раптом нагледіла маленьку завісочку,
        якої не помітила спершу, а за нею — дверцята заввишки з п'ятнадцять дюймів*. Вона засунула золотого ключика в замок і-о,
        радість! — він підійшов!</p>

    <p>Дверцята відчинилися у вузесенький прохід, мало що більший за мишачу нору. Аліса стала навколішки й угледіла в глибині
        небаченої краси сад. І так їй закортіло вибратися з цього темного коридору між оті барвисті квітники та прохолодні водограї!
        Проте у дверцята не пролазила навіть її голова."А якби й пролізла, — подумала бідолашна Аліса, — то який у тому сенс?
        Кому потрібна голова без плечей. Якби ж то я могла складатись, як підзорна труба! Я напевно склалася б, аби лиш знаття,
        з якого кінця почати".</p>
   
    <p>Бачиш, останнім часом Алісу спіткало стільки всіляких дивовиж, що вона почала сумніватися, чи в цьому світі так уже й багато
        справді неможливих речей. Збагнувши, що біля дверцят вона нічого не вистоїть, Аліса повернулася до столика — не без надії
        знайти там якогось іншого ключа чи бодай інструкцію для тих, хто хоче скластися, як підзорна труба. Цього разу на
        столику вона вгледіла маленьку пляшечку ("Раніше її точно не було", — подумала Аліса) з прив'язаним до шийки папірцем,
        де гарними великими літерами було видрукувано:  <strong>"ВИПИЙ МЕНЕ"</strong>. Коли тобі пропонують "Випий мене" — це,
        звісно, чудово, але мудра маленька Аліса не збиралася діяти зопалу.</p>
    <p>— Ні, — сказала вона собі, — спочатку я гляну, чи нема тут де напису <em>"ОТРУТА"</em>.</p>
    <p>Бачте, вона читала кілька гарних історійок про дітей, які або попеклися, або потрапили в пазурі диких звірів чи в як
        і інші халепи — і все через те, що не хотіли пам'ятати простих порад своїх друзів, які, скажімо, застерігали, що коли
        довго тримати розжарену кочергу, то вона попече долоні, і що коли сильно чикнути ножем по пальцю, то неодмінно піде кров.
        А ще вона ніколи не забувала, що коли напитися з пляшечки з позначкою <strong>"ОТРУТА"</strong>, то з цього майже
        напевно нічого доброго не вийде, рано чи пізно.</p>
    <p>Проте на цій пляшечці такого напису не було, тож Аліса таки відважилася з неї надсьорбнути. Виявилося, що це доволі
    смачно <em>(як пиріг з вишнями, заварний крем, ананас, смажена індичка, іриски й гарячі грінки разом узяті)</em>, й Аліса хильцем
    спорожнила пляшечку.</p>
    <p>— Цікаве відчуття! — мовила Аліса. — Здається, я стягуюсь, як підзорна труба.</p>

    <p>І справді: тепер вона заледве сягала десяти дюймів і аж проясніла на думку, що такий зріст дасть їй. нарешті змогу пройти
        крізь дверцята в той чарівний садок. Та, про всяк випадок, вона перечекала ще кілька хвилин, аби мати певність, що біль
        не не зменшується <em>(це й досі її трохи бентежило)</em>.
    <p>— Чого доброго, ще зійду нанівець, як свічка, — сказала собі Аліса...</p>
    <center>
            <img src="https://encrypted-tbn0.gstatic.com/images?q=tbn:ANd9GcREYMSkFeXMh41oXYS-dHGUivpGJafwsvAfNX3ISh2yiEwhgMH_v7_-sVYpnjPQQ8emTLo&usqp=CAU" alt="Alica2"
                width="800" align-center>
        
    <hr>
    <address> Льюїс Керрол, 1865 р. Англія
        Назва оригіналу - "Alice's Adventures in Wonderland"</address>
    <hr> 
       

</body>

</html>